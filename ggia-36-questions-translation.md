---
layout: default
---

# [](#header-3) ಹೊಂದಾಣಿಕೆ ಬೆಳೆಸುವಂತಹಾ ೩೬ ಪ್ರಶ್ನೆಗಳು 

Berkeley ವಿಶ್ವವಿದ್ಯಾನಿಲಯದ  Greater Good In Action ವಿಭಾಗದ ವಿಜ್ಞಾನಿಗಳು ಜೋಡಿಗಳ ಮಧ್ಯೆ ಹೊಂದಾಣಿಕೆ (ಅನುಭೂತಿ) ಬೆಳೆಸುವಂತಹಾ ೩೬ ಪ್ರಶ್ನೆ ಗಳನ್ನು [ಒಟ್ಟುಗೂಡಿಸದ್ದಾರೆ](https://ggia.berkeley.edu/practice/36_questions_for_increasing_closeness). ಇವುಗಳನ್ನು ಆಂಗ್ಲಾ ಭಾಷೆಯಿಂದ ಕನ್ನಡಕ್ಕೆ ಅನುವಾದಿಸಿರೋರು ಮೈಸೂರಿನ ಅನನ್ಯ ಮುದ್ದುಕೃಷ್ಣ. ಏನಾದರೂ ತಪ್ಪಾಗಿ ಅನುವಾದವಾಗಿದ್ದರೆ ದಯವಿಟ್ಟು ananya.muddu@gmail.comಗೆ ನಿಮ್ಮ ಸಲಹೆಗಳನ್ನು ಬರೆಯಿರಿ. 

ಪ್ರಶ್ನೆಗಳಿಗೆ ಉತ್ತರ ನೀಡುವ ಜೋಡಿ ಜೊತೆಯಾಗಿ ಸಹಕರಿಸುವವರಾಗಿರ ಬೇಕಷ್ಟೆ. ಇವರು ದಂಪತಿಗಳಾಗಿರ ಬಹುದು, ಒಂದೇ ಕುಟುಂಬದವರಾಗಿರ ಬಹುದು, ಗೆಳೆಯರಾಗಿರ ಬಹುದು,  ಅಥವಾ ಸಹೋದ್ಯೋಗಿಗಳಾಗಿರ ಬಹುದು. ವಿರೋಧ ಪಕ್ಷಗಳಿಗೆ ಸೇರಿರುವ ವ್ಯಕ್ತಿಗಳೂ ಕೂಡ ಪ್ರಶ್ನೆಗಳಿಗೆ ಉತ್ತರ ನೀಡಿ ತಮ್ಮ ಮಧ್ಯೆ ಹೊಂದಾಣಿಕೆ ಬೆಳೆಸಿಕೊಳ್ಳ ಬಹುದು. 

ಪ್ರಶ್ನೆಗಳನ್ನು ಮೂರು ಭಾಗಗಳಲ್ಲಿ ವಿಂಗಡಿಸಲಾಗಿದೆ. ಭಾಗಗಳು ಮುಂದುವರೆದಂತೆ ಪ್ರಶ್ನೆಗಳ ಆಳ ಹಾಗು ಗಂಭೀರತೆ ಹೆಚ್ಚಾಗುತ್ತವೆ. 

ಪ್ರಶ್ನೆ ಕೇಳುವ ವಿಧಾನ ಹೀಗೆ. ಜೋಡಿಯ ಸಹಭಾಗಿಗಳು ಮುಖಾಮುಖಿ ಬೇಟಿಯಾಗಿರಿ. ನಿಮ್ಮ ಆತ್ಮೀಯ ಯೋಚನೆಗಳನ್ನು ಹಂಚಿಕೊಳ್ಳಲ್ಲು ನಿರ್ಧರಿಸಿ. ಒಂದನೇ ಭಾಗದಿಂದ ಶುರು ಮಾಡಿರಿ. ಒಂದಾಗಿ ಒಂದು ಪ್ರಶ್ನೆಯನ್ನು ಒಬ್ಬರಿಗೊಬ್ಬರು ಕೇಳಿರಿ. ನೇರವಾಗಿ ಹೆದರದೆ ಉತ್ತರಿಸಿ. ಎಲ್ಲಾ ಪ್ರಶ್ನೆಗಳಿಗೆ ಉತ್ತರ ನೀಡುವ ಒತ್ತಾಯ ಇಲ್ಲ. ಪ್ರತೀ ಭಾಗಕ್ಕೆ ೧೫ ನಿಮಿಷಗಳ ಕಾಲಾವಧಿ. ಮೂರು ಭಾಗಗಳಿಗೆ ಒಟ್ಟು ೪೫ ನಿಮಿಷಗಳ ಕಾಲಾವಧಿ. 

ಇವು ಸ್ಥಿರವಾದ ಪ್ರಶ್ನೆಗಳಂತೂ ಅಲ್ಲ. ನಿಮ್ಮ ಸನ್ನಿವೇಶಕ್ಕೆ ಹಾಗು ಕಾಲಕ್ಕೆ ಚುರುಕಾಗಿ ಹೊಂದಿಸಿಕೊಳ್ಳಿ. 

## ಭಾಗ ಒಂದು 

- ೧. ಜಗತ್ತಿನಲ್ಲಿ ಯಾರನ್ನಾದರೂ ಕರೆಯ ಬಹುದಾದರೆ, ನೀವು ಯಾರನ್ನು ಊಟಕ್ಕೆ ಅತಿಥಿಯಾಗಿ ಕರೆಯುವಿರಿ?
- ೨. ನಿಮಗೆ ಪ್ರಖ್ಯಾತಿಯಾಗೋ ಆಸೆ ಇದೆಯೇ? ಯಾವ ವಿಚಾರದಲ್ಲಿ?
- ೩. ದೂರವಾಣಿ ಕರೆ ಮಾಡುವ ಮುನ್ನ ನೀವು ಏನು ಹೇಳಲಿದ್ದೀರಿ ಎಂಬುದರ ಬಗ್ಗೆ ತೀವ್ರವಾಗಿ ಯೋಚಿಸುವಿರಾ? ಯಾಕೆ?
- ೪. ನಿಮ್ಮ ದೃಷ್ಟಿಯಲ್ಲಿ ಅತಿಶ್ರೇಷ್ಠ ದಿನವೆಂದರೆ ಯಾವುದು?
- ೫. ನೀವು ಇತ್ತೀಚೆಗೆ ಹಾಡಿದ ಹಾಡು ಯಾವುದು? ಯಾರಿಗೋಸ್ಕರ ಹಾಡನ್ನು ಹಾಡಿದಿರಿ?
- ೬. ನೀವು ೯೦ ವರ್ಷ ಕಾಲ ಬದುಕಿದೆರೆಂದುಕೊಳ್ಳಿ. ೯೦ನೇ ಹುಟ್ಟು ಹಬ್ಬದ ದಿನ ೩೦ನೇ ವಯಸ್ಸಿನ ದೇಹ ಬಯಸುವಿರೋ ಅಥವಾ ಭುದ್ಧಿ ಶಕ್ತಿ ಬಯಸುವಿರೋ ?
- ೭. ನಾವೆಲ್ಲರೂ ಸಾವಿನ ಕಡೆ ನಡೆಯುತಿದ್ದೇವೆ. ನೀವು ಹೇಗೆ ಸಾಯುವಿರಿ ಎಂಬುದರ ಬಗ್ಗೆ ಯೋಚನೆ ಮಾಡಿದ್ದೀರಾ?
- ೮. ನಿಮ್ಮ ಜೋಡಿಯಲ್ಲಿ ಸಮಾನವಾದ ವಿಚಾರಗಳು ಯಾವು?
- ೯. ನೀವು ಜೀವನದಲ್ಲಿ ಯಾವುದರ ಮೇಲೆ ಹೆಚ್ಚಾದ ಕೃತಜ್ಞತೆಯುಳ್ಳಿದೀರಿ?
- ೧೦. ನೀವು ಬೆಳೆದ ರೀತಿಯಲ್ಲಿ ಏನನ್ನು ಬದಲಾಯಿಸುವಿರಿ?
- ೧೧. ಮೂರು ನಾಲ್ಕು  ನಿಮಿಷಗಳಲ್ಲಿ ನಿಮ್ಮ ಜೀವನದ ಕಥೆಯನ್ನು ವಿವರವಾಗಿ ಹೇಳಿರಿ. 
- ೧೨. ವರ ನೀಡುವ ದೇವ ನಿಮ್ಮ ಮುಂದೆ ನಿಂತನೆಂದುಕೊಳ್ಳಿ. ಯಾವ ಒಂದು ವರ ಕೇಳುವಿರಿ?

## ಭಾಗ ಎರಡು 

- ೧೩. ಎಲ್ಲವನ್ನು ತಿಳಿದುಕೊಂಡಿರುವ ಸರ್ವಜ್ಞ ದೇವತೆ ನಿಮ್ಮ ಜೊತೆ ಮಾತನಾಡುತ್ತಿದ್ದಾಳೆ ಎಂದುಕೊಳ್ಳಿ. ಆಕೆಗೆ ನೀವು ಏನು ಕೇಳುವಿರಿ?
- ೧೪. ನೀವು ಯಾವು ಕೆಲಸವನ್ನು ಕನಸಾಗಿ ಕಾಣುತ್ತೀರಿ? ಆ ಕನಸನ್ನು ನೆನಸು ಮಾಡುವ ಪ್ರಯತ್ನ ಮಾಡಿದ್ದೀರಾ?
- ೧೫. ನೀವು ಇಲ್ಲಿಯವರೆಗೂ ಸಾಧಿಸಿರೋ ದೊಡ್ಡ ಸಾಧನೆ ಯಾವುದು?
- ೧೬. ಗೆಳೆತನದಲ್ಲಿ ಘನತೆ ಇರುವ ವಿಚಾರ ಯಾವುದು?
- ೧೭. ನಿಮ್ಮ ಜೀವನದ ಅಮೂಲ್ಯ ನೆನಪೆಂದರೇನು?
- ೧೮. ನಿಮ್ಮ ಜೀವನದಲ್ಲಿ ಅತ್ಯಂತ ಭಯ ಹುಟ್ಟಿಸಿದ ಘಟನೆ ಯಾವುದು?
- ೧೯. ನೀವು ಒಂದು ವರ್ಷದ ನಂತರ ತೀರು ಹೋಗುವಿರಿ ಎಂದುಕೊಳ್ಳಿ. ಅಲ್ಲಿಯವರೆಗೂ ನಿಮ್ಮ ಜೀವನಬಗೆಯಲ್ಲಿ ಏನನ್ನು ಬದಲಾಯಿಸುವಿರಿ? 
- ೨೦. ಸ್ನೇಹವೆಂದರೇನು?
- ೨೧. ಪ್ರೀತಿ ಹಾಗು ವಾತ್ಸಲ್ಯ ನಿಮ್ಮ ಜೀವನದಲ್ಲಿ ಹೇಗೆ ಕಂಡಿವೆ?
- ೨೨. ನಿಮ್ಮ ಮುಂದೆಯಿರುವ ಸಹಭಾಗಿಯ ಒಳ್ಳೆಯ ಗುಣಗಳು ಯಾವುವು? ಒಟ್ಟು ೫ ಒಳ್ಳೆಯ ಗುಣಗಳನ್ನು ಗುರಿತಿಸಿ. 
- ೨೩. ನಿಮ್ಮ ಬಾಲ್ಯವನ್ನು ಬೇರೆ ಕುಟುಂಬದ ಮಕ್ಕಳಿಗೆ ಹೋಲಿಸಿದರೆ ಏನು ಎದ್ದು ಕಾಣುವುದು?
- ೨೪. ನಿಮ್ಮ ಅಮ್ಮನ ಜೊತೆ ಇರುವ ಸಂಬಂಧದ ಬಗ್ಗೆ ಅಭಿಪ್ರಾಯವೇನು?

## ಭಾಗ ಮೂರು 

- ೨೫. "ನಾವು ಈಗ ಒಟ್ಟಿಗೇ ...". ಮೂರು ಉದಾಹರಣೆಗಳನ್ನು ಹೇಳಿ. 
- ೨೬. ನಿಮ್ಮ ಜೀವನದ ಯಾವು ವಿಷಯವನ್ನು ಮತ್ತೊಬ್ಬರ ಜೊತೆ ಹಂಚಿಕೊಳ್ಳುವ ಘಾಡವಾದ ಆಸೆಯಿದೆ?
- ೨೭. ನಿಮ್ಮ ಎದಿರಿರೋ ಸಹಭಾಗಿಯ ಜೊತೆ ಆಪ್ತ ಸ್ನೇಹ ಬೆಳೆಯುವ ಮುನ್ನ ಯಾವ ವಿಷಯಗಳನ್ನ ತಿಳಿಸಿವುದು ಉತ್ತಮ?
- ೨೮. ನಿಮ್ಮ ಮುಂದೆಯಿರುವ ಸಹಭಾಗಿಯಲ್ಲಿ ಕಂಡ ಮನಮುಟ್ಟುವ ಗುಣ ಯಾವುದು?
- ೨೯. ನಿಮ್ಮಲ್ಲಿ ಅತಿಯಾದ ಸಂಕೋಚ ಉಂಟು ಮಾಡಿದ ಘಟನೆ ಯಾವುದು?
- ೩೦. ನೀವು ಕಳೆದ ಬಾರಿ ಇನ್ನೊಬರ ಮುಂದೆ ಕಣ್ಣೀರು ಸುರಿಸಿದ ಸಂಧರ್ಭ ಯಾವುದು?
- ೩೧. ಹಿಂದಿನ ೨೮ನೇ ಪ್ರಶ್ನೆಗೆ ಉತ್ತರ ನೀಡಲು ಸಾಧ್ಯವಾಗಲಿಲ್ಲವೇ? ಮತ್ತೊಮ್ಮೆ  ಪ್ರಯತ್ನಿಸಿ. 
- ೩೨. ನಿಮ್ಮ ಯಾವ ವಿಷಯದ ಬಗ್ಗೆ ತಮಾಷೆ ಮಾಡಬಾರದು?
- ೩೩. ನೀವು ಇಂದು ಸಂಜೆ ಸಾಯುವಿರಿ ಎಂದುಕೊಳ್ಳಿ. ಯಾರನೊಡನೆ ಮುಖ್ಯವಾದ ಮಾತನ್ನಾಡುವಿರಿ? ಆ ಮಾತಿನ ವಿಚಾರಗಳನ್ನು ಅವರೊಡನೆ ಈಗಾಗಲೇ ಯಾಕೆ ತಿಳಿಸಿಲ್ಲ?
- ೩೪. ನಿಮ್ಮ ಮನೆಗೆ ಬೆಂಕಿ ಬಿದ್ದಿತೆಂದುಕೊಳ್ಳಿ. ಮನೆಯಲ್ಲಿ ಬೇರೆ ಯಾರೂ ಇಲ್ಲವೆಂದುಕೊಳ್ಳಿ. ಯಾವ ಒಂದು ವಸ್ತುವನ್ನು ಕಾಪಾಡಿ ಹೊರಗೆ ತರುವಿರಿ?
- ೩೫. ನಿಮ್ಮ ಕುಟುಂಬದವರಲ್ಲಿ ಯಾರ ಸಾವಿನಿಂದ ನಿಮಗೆ ತೀರವಾದ ನೋವು ಹಾಗು ಕದಲಿಕೆ ಉಂಟಾಗುವುದು? ಯಾಕೆ?
- ೩೬. ನಿಮ್ಮ ಮುಂದಿರೋ ಸಹಭಾಗಿಯೊಡನೆ ನಿಮ್ಮ ಆತ್ಮೀಯ ಸಮಸ್ಯೆಯೊಂದನ್ನು ಹಂಚಿಕೊಂಡು ಸಲಹೆ ಕೇಳಿ. ನಂತರ ಈ ಸಮಸ್ಯೆಯ ಬಗ್ಗೆ ನಿಮ್ಮ ಮನಸ್ಥಿತಿಯನ್ನು ತಿಳಿಸಿ ಸಹಭಾಗಿಗೆ ಸಾರಾಂಶ ನೀಡಲು ಹೇಳಿ. 

[(ಹಿಂತಿರುಗು )](prakaranagalu)
